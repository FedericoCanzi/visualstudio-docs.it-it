---
title: "Gestione delle proprietà di progetti e soluzioni | Microsoft Docs"
author: asb3993
ms.author: amburns
ms.date: 04/14/2017
ms.topic: article
ms.assetid: 75247EB8-323A-4AFD-A451-6703A03D5D1F
ms.openlocfilehash: eac94a70cdfac556fce6e04188ab24c5102eab25
ms.sourcegitcommit: 39c525ec200c6c4ea94815567b3fad7ab14fb7b3
ms.translationtype: HT
ms.contentlocale: it-IT
ms.lasthandoff: 03/08/2018
---
# <a name="managing-project-and-solution-properties"></a>Gestione delle proprietà di progetti e soluzioni

## <a name="project-options"></a>Opzioni del progetto

Le opzioni del progetto sono specifiche di ogni progetto e influiscono sul modo in cui il progetto viene scritto, compilato ed eseguito. Ciò è in contrasto con le preferenze di Visual Studio per Mac, che impostano opzioni specifiche dell'utente, e con le opzioni della soluzione, che impostano le opzioni per l'intera soluzione. Le opzioni del progetto vengono archiviate nel file di progetto (con estensione csproj), in modo che altri sviluppatori possano compilare ed eseguire correttamente il progetto. La disponibilità di opzioni specifiche per il progetto consente a molti sviluppatori di lavorare allo stesso documento senza compromettere la formattazione del file.

Per aprire le opzioni del progetto in Visual Studio per Mac, fare doppio clic sul nome del progetto oppure fare clic con il pulsante destro del mouse per aprire il menu di scelta rapida e scegliere **Opzioni**:

 ![Opzioni nel menu di scelta rapida](media/projects-and-solutions-image2.png)

Le opzioni modificabili includono quelle per compilare, eseguire e impostare opzioni del codice sorgente e di controllo della versione.

Le opzioni del progetto sono organizzate in cinque categorie diverse:

* **Generale** - In questa sezione è possibile impostare informazioni sul progetto, come nome, descrizione e spazio dei nomi predefinito, oltre al percorso del progetto.
* **Compila** - Consente agli sviluppatori di impostare o modificare i profili PCL per le librerie di classi portabili. Consente anche di impostare opzioni del compilatore, configurazioni e comandi personalizzati. Qui è possibile impostare anche il percorso di output e il nome dell'assembly.
* **Esegui** - Consente di creare configurazioni di esecuzione personalizzate per i singoli progetti.
* **Codice sorgente** - Consente di controllare la formattazione di molti diversi tipi di file e convenzioni di denominazione. In questa posizione è possibile anche impostare criteri di denominazione e stili di intestazione predefiniti.
* **Controllo della versione** - Consente di modificare lo stile del messaggio di commit quando si usa il controllo della versione con il progetto.

Ogni progetto può contenere opzioni specifiche del progetto, a seconda della piattaforma. Un progetto Xamarin.Android come quello illustrato nell'immagine seguente, ad esempio, include opzioni relative alla compilazione Android, come le opzioni del linker, e all'applicazione, come le autorizzazioni:

 ![Opzioni di progetto Android](media/projects-and-solutions-image5.png)

Xamarin.iOS include opzioni correlate alla firma del bundle, ad esempio il profilo di provisioning da usare:

 ![Opzioni di progetto iOS](media/projects-and-solutions-image6.png)

## <a name="solution-options"></a>Opzioni della soluzione 

Le opzioni della soluzione sono come le opzioni del progetto, ma riguardano l'intera soluzione. Consentono di impostare le informazioni sull'autore, le impostazioni di compilazione, gli stili di formattazione del codice e il controllo della versione e permettono di assegnare il progetto di avvio nella soluzione.  È possibile accedere alla finestra di dialogo Opzioni soluzione dalla voce di menu **Progetto > Opzioni soluzione**, dalla voce del menu di scelta rapida **Opzioni** della soluzione nel riquadro della soluzione oppure facendo doppio clic sulla soluzione nel riquadro della soluzione:

 ![Opzioni della soluzione](media/projects-and-solutions-image7.png)
