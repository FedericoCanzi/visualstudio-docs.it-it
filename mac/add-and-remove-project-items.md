---
title: Aggiunta e rimozione di elementi di progetto
description: Questo documento descrive come aggiungere e rimuovere elementi di progetto in Visual Studio per Mac
author: asb3993
ms.author: amburns
ms.date: 04/14/2017
ms.topic: article
ms.assetid: 4071689D-1C21-42D7-8963-550E7BCB4B67
ms.translationtype: HT
ms.sourcegitcommit: e2b7ff9126e1cc38ac2e58d6be339b656a024e7f
ms.openlocfilehash: ad2e7f50f9b45fda1006dc131439f532a613ddca
ms.contentlocale: it-it
ms.lasthandoff: 08/11/2017

---
# <a name="adding-and-removing-project-items"></a>Aggiunta e rimozione di elementi di progetto

Per aggiungere nuovi elementi al progetto, è possibile fare clic con il pulsante destro del mouse sul nodo del progetto nel **riquadro Soluzione** e scegliere **Aggiungi > Nuovo file**:

![Aggiungere un nuovo elemento di progetto](media/add-and-remove-project-items-image1.png)

Verrà visualizzata la finestra di dialogo Nuovo file, in cui sono disponibili modelli di file in base al tipo di applicazione che si sta creando, oltre ai modelli predefiniti, ad esempio Empty Classes (Classi vuote) o Empty Enumerations (Enumerazioni vuote). Se, ad esempio, si sta scrivendo un'applicazione iOS, è possibile selezionare **Storyboard** per creare un nuovo file Storyboard vuoto:

![Aggiungere un nuovo storyboard vuoto in iOS](media/add-and-remove-project-items-image2.png)

## <a name="adding-existing-files"></a>Aggiunta di file esistenti

Per aggiungere file esistenti al progetto, fare clic con il pulsante destro del mouse sul nodo del progetto e selezionare **Aggiungi > Aggiungi file...**. In alternativa, per aggiungere un'intera cartella, selezionare **Aggiungi > Aggiungi cartella esistente...**. Verrà aperto il file browser, con cui cercare l'elemento da aggiungere all'interno del sistema.


## <a name="removing-items"></a>Rimozione di elementi

Per rimuovere un elemento dal progetto corrente, fare clic con il pulsante destro del mouse sull'elemento e scegliere **Rimuovi**

![Rimuovi elemento](media/add-and-remove-project-items-image3.png)

Verrà visualizzata la finestra di dialogo di eliminazione dell'elemento. Selezionare una delle opzioni per rimuovere l'elemento dal progetto:

![Finestra di dialogo di eliminazione dell'elemento](media/add-and-remove-project-items-image4.png)

* **Elimina**: rimuove l'elemento dal progetto e dal disco.
* **Rimuovi dal progetto**: rimuove l'elemento dal progetto, ma non dal disco 
